আল্লাহ সুবহানাহু তায়ালা ইরশাদ করেন,

إنهم فتية آمنوا بربهم

‘তারা ছিল কয়েকজন যুবক; যারা তাদের প্রভুর প্রতি ঈমান এনেছিল। (৩১ সুরা কাহফ: ১৩)

কারা ছিল সে-সমস্ত যুবক যারা তাদের প্রভুর প্রতি ঈমান এনেছিল? কারা ছিল তারা, যাদের কথা আল্লাহ সুবহানাহু তায়ালা পবিত্র কুরআনে অত্যন্ত সম্মান ও মর্যাদার সঙ্গে আলোচনা করেছেন? আর এর পেছনে কী ছিল সে কারণ? কেন তারা তাদের পরিবার-পরিজন ছেড়ে চলে গিয়েছিল? কেন তারা ছেড়ে চলে গিয়েছিল নিজেদের সম্প্রদায়? কেন তারা মাতৃভূমি ত্যাগ করে হিজরত করেছিল দূর পাহাড়ে? কেন তারা দুনিয়ার মোহ-মায়া পরিত্যাগ করেছিল? কেন তারা নিজেদের জীবনকে তুচ্ছ করে গৃহ ও পরিবারহীন হয়েছিল?

হে মুসলিম যুব ও তরুণ প্রজন্ম। শোনো হৃদয়ের দুয়ার উন্মোচন করে। শোনো অন্তর্চক্ষু দিয়ে তাদের বর্ণনা। সে-সমস্ত যুবকরা ছিল তাদের আনীত ঈমানের ওপর অত্যন্ত সুদৃঢ়। তাদের অন্তরে ঈমান এতই বদ্ধমূল ছিল যে, তারা ঈমানের জন্য পৃথিবীর সকল কিছু বিসর্জন দিতে মোটেও কুণ্ঠিত হয়নি। তাদের ঈমান ছিল এতই মজবুত যে, ঈমানের সামনে দুনিয়ার কোনো বস্তুই টিকতে পারেনি। আল্লাহ সুবহানাহু তায়ালার প্রতি তাদের বিশ্বাস ছিল অগাধ। পূর্ণ আস্থা ও ইয়াকিনের ওপর তারা ছিল অটুট। তাদের সামনে দুটি সুযোগ ছিল। হয়তো তারা আল্লাহর প্রতি আনীত ঈমান পরিত্যাগ করবে অথবা বিসর্জন দেবে জীবনের প্রতি ভালোবাসা। পালিয়ে যাবে ও মাতৃভূমির ভালোবাসা ত্যাগ করে। আল্লাহ আকবার! তারা দ্বিতীয়টিই বেছে নিল। দুনিয়ার ওপর আখেরাতকে প্রাধান্য দিলো। মূর্তিপূজার ওপর আল্লাহর একনিষ্ঠ আনুগত্যকে প্রাধান্য দিলো। কুফরির ওপর ঈমানকে অগ্রগামী করল। ঈমানের প্রশ্নে তারা ছিল সুদৃঢ় ও অটুট। দুনিয়ার সুশোভিত সৌন্দর্য, জীবনের মায়া, ভালোবাসাকে ঈমানের জন্য কুরবানি করল। রাতের অন্ধকারে তারা দেশ ছেড়ে চলে গেছে কোনো এক অজানার উদ্দেশ্যে। তারা জানে না কোথায় যাবে। কিন্তু তারা এতটুকু জানে যে, তাদের ঈমান বাঁচাতে হবে। ঈমান বাঁচানোর জন্য সবকিছু পরিত্যাগ করে তারা বেরিয়ে পড়ল। আল্লাহ সুবহানাহু তায়ালা তাদের প্রশংসা করে বলেন,

إنهم فتية آمنوا بربهم

'তারা ছিল কয়েকজন যুবক; যারা তাদের প্রভুর প্রতি ঈমান এনেছিল।' (৩২ সূরা কাফ: ১৩)

হে মুসলিম তরুণ প্রজন্ম! ঈমান এক মূল্যবান জিনিস। দুনিয়া ও আখেরাতে ঈমানের চেয়ে মূল্যবান কোনো বস্তু নেই। ঈমান মানুষকে নবজীবন দান করে। নতুন প্রেরণায় উজ্জীবিত করে।

আল্লাহ সুবহানাহু তায়ালা ইরশাদ করেন,

أومن كان ميتا فأحييناه

'যে ব্যক্তি মৃত ছিল, তারপর আমি তাকে জীবিত করেছি এবং একটি আলো দান করেছি যার সাহায্যে সে মানুষের মধ্যে চলতে পারে, সে কি ওই ব্যক্তির মতো হতে পারে যে অন্ধকারের মধ্যে আছে? (৩৩ সুরা আনআম: ১২২) 

ঈমান এমন এক জিনিস যা মানুষকে লাঞ্ছনার পর দান করে সম্মান। অপদস্থতার পর দান করে মর্যাদা। আল্লাহ সুবহানাহু তায়ালা ইরশাদ করেন,

ولا تهنوا ولا تحزنوا وأنتم الأعلون إن كنتم مؤمنين

“শত্রুর সামনে তোমরা দুর্বল কিংবা বিষণ্ন হয়ো না। ঈমানদার হলে তোমরাই বিজয়ী হবে।'' (৩৪ সুরা আলে ইমরান: ১৩৯)
ঈমান এমন এক জিনিস যা বান্দার হৃদয়ে শঙ্কা ও ভয়ের পর দান করে। সাহসিকতা। ব্যর্থতার পর দান করে সফলতা। পরাজয়ের পর দান করে। বিজয়। দুর্বল ঈমান ও ভীত ব্যক্তিকে করে অধিকতর সাহসী। আল্লাহ সুবহানাহু তায়ালা ইরশাদ করেন,

الذين قال لهم الناس إن الناس قد جمعوا لكم فاخشوهم فزادهم إيمانا وقالوا حسبنا الله ونعم الوكيل

‘লোকেরা যাদের বলেছিল, শত্রুপক্ষের মানুষেরা তোমাদের মোকাবেলার জন্য সৈন্য সমাবেশ করেছে। অতএব তাদের ভয় করো। এ কথায় তাদের ঈমান আরো বেড়ে গিয়েছিল এবং তারা বলেছিল, আল্লাহই আমাদের জন্য যথেষ্ট, তিনিই উত্তম কর্মনির্ধারক। (৩৫ সুরা আলে ইমরান: ১৭৩)

ঈমান এমন এক মূল্যবান জিনিস ও পরশপাথর, যা জীবনকে করে স্বার্থক ও আনন্দময়। অন্তরকে করে সুদৃঢ়। হৃদয়কে করে প্রশস্ত ও উদার। ঈমান আনুগত্যে মিষ্টতা এনে দেয়। অবাধ্যতা ও নাফরমানিতে ঘৃণা তৈরি করে। ঈমান মানুষকে আল্লাহ তায়ালার আনুগত্যের প্রতি ধাবিত করে। তার ওপর ভরসা করে। ঈমান আল্লাহর সাথে বান্দার অন্তরঙ্গতা ও গভীর সম্পর্ক তৈরি করে। ঈমান আল্লাহ তায়ালার পক্ষ থেকে অবারিত রহমতস্বরূপ।

হে মুসলিম তরুণ! ভেবে দেখো আল্লাহ তায়ালা পবিত্র কুরআনে আসহাবে কাহফের যুবকদের সম্পর্কে যা বলেছেন সে সম্পর্কে। গভীর অর্থে চিন্তা করো পবিত্র কুরআনের এই আয়াতে, যেখানে তোমাদের মতোই একদল যুবকের ভূয়সী প্রশংসা করেছেন আমাদের রব।

وإذ اعتزلتموهم وما يعبدون إلّا الله فأووا إلى الكهف ينشر لكم ربكم من رحمته ويهيئ لكم من أمركم مرفقا

"যখন তোমরা তাদের এবং তারা আল্লাহর পরিবর্তে যাদের ইবাদত করে তাদের থেকে বিচ্ছিন্ন হয়েছ তখন গুহায় আশ্রয় গ্রহণ করেছ। তোমাদের প্রভু তোমাদের জন্য তার করুণা ছড়িয়ে দেবেন এবং তোমাদের জন্য তোমাদের কাজ সহজ করে দেবেন। (৩৬ সুরা কাহফ: ১৬)

ঈমানের মর্যাদা ও সুফল হলো, আল্লাহ সুবহানাহু তায়ালা ঈমানদারদের জন্য সর্বদা সঠিক ও উপযুক্ত পথ তৈরি করে দেন। তাদের অন্তরকে আল্লাহ অত্যন্ত মজবুত ও সুদৃঢ় করে দেন। আল্লাহ সুবহানাহু তায়ালা ইরশাদ করেন। তাদের অন্তরে আমি দৃঢ়তা এনে দিয়েছিলাম যখন তারা দীর্ঘ নিদ্রার পর উঠেছিল এবং বলেছিল, আসমান জমিনের প্রভুই আমাদের প্রভু। আমরা তাকে ছাড়া অন্য কোনো উপাস্যকে ডাকব না। যদি ডাকি তাহলে অবশ্যই আমরা এক অন্যায় কথা বলব। (৩৭ সুরা কাহফ: ১৪)

আল্লাহ তায়ালাকে রব এবং নিজেদের তার বান্দা স্বীকার করার মাঝে রয়েছে প্রকৃত সফলতা। আল্লাহ সুবহানাহু তায়ালাকে যারা একমাত্র ইলাহ হিসেবে বেছে নিয়েছে তাদের জন্যই প্রকৃত সম্মান ও মর্যাদা। পবিত্র কুরআনে আসহাফে কাহফের যুবকদের উদ্দেশ্যে আল্লাহ সুবহানাহু তায়ালা ইরশাদ করেন,

إذ قاموا فقالوا ربنا رب السموات والأرض

‘যখন তারা তাদের দীর্ঘ নিদ্রা থেকে উঠেছিল এবং বলেছিল, আসমান জমিনের প্রভুই আমাদের প্রভু। আমরা তাকে ছাড়া অন্য কোনো উপাস্যকে ডাকব না। (৩৮ সুরা কাহফ: ১৪)

পক্ষান্তরে যারা আল্লাহ তায়ালা ব্যতীত অন্যদের নিজেদের ইলাহ ও উপাস্যরূপে গ্রহণ করে তারা হয় চূড়ান্ত ব্যর্থ। দুনিয়া ও আখেরাতে তাদের জন্য নেই কোনো সম্মান ও মর্যাদা। তারা তো মিথ্যে মরীচিকার পেছনে ছুটছে। হ্যাঁ, একদিন তাদের মোহ ভাঙবে। সেদিন তারা আফসোস ও অনুশোচনা করলেও কোনো লাভ হবে না। তাদের সম্পর্কে আসহাবে কাহফের যুবকদের ভাষায় আল্লাহ তায়ালা পবিত্র কুরআনে ইরশাদ করেন,

هؤلاء قومنا اتخذوا من دونه آلهة

"এরাই আমাদের স্বজাতি। এরা আল্লাহর পরিবর্তে অন্যান্য উপাস্য গ্রহণ করেছে। (৩৯ সুরা কাহফ ১৫) 

আল্লাহ তায়ালা দুনিয়াকে বানিয়েছেন পরীক্ষার স্থান। বান্দাকে তিনি নানা বিপদ-আপদ দ্বারা পরীক্ষা করেন। এর মাধ্যমে তিনি তার বান্দার ঈমান যাচাই করেন। তার অন্তরে আল্লাহ ও ঈমানের জন্য কী পরিমাণ ভালোবাসা রয়েছে তা পরখ করেন। আল্লাহ সুবহানাহু তায়ালা ইরশাদ করেন,

إنا جعلنا ما على الأرض زينة لها لنبلوهم أيهم أحسن عملا • وإنا لتجاعلون ما عليها صعيدا جرزا

‘পৃথিবীর সবকিছু আমি তার সৌন্দর্যে পরিণত করেছি, যাতে লোকদের পরীক্ষা করতে পারি, কে তাদের মধ্যে উত্তম আমলকারী। আবার তার সবকিছু আমি শুকনো মাটিতে পরিণত করে দেব।'(৪০ সুরা কাহফ : ৭-৮)

পূর্বসূরি কেরামের অনেকেই বলেছেন, আসহাবে কাহফের যুবকরা ছিল সেকালের বাদশাহ, গভর্নর ও মন্ত্রীদের ছেলে। তারা ছিল অত্যন্ত অভিজাত বংশের সন্তান। সামাজিকভাবে তাদের ছিল বিরাট মর্যাদা। কিন্তু এসবের চেয়েও তাদের অন্তরে ঈমান ছিল অত্যন্ত শক্তিশালী ও মজবুত। তাদের ঈমান এতই সুদৃঢ় ছিল যে, তাদের বাদশাহি স্বভাব, উন্নত জীবন এবং সম্মানজনক সামাজিক মর্যাদা তাদের ঈমানের সামনে টিকতে পারেনি। দুনিয়ার চাকচিক্য ও মোহ তাদের ঈমানের সামনে ছিল অতি তুচ্ছ। ঈমান বাঁচানোর জন্য তারা এমনকি মাতৃভূমি পর্যন্ত ছেড়ে দিলো। কারণ, আশঙ্কা ছিল, তাদের পিতারা, তাদের বংশ-গোত্র তাদের ঈমান থেকে বিচ্যুত করে ফেলবে। হে যুবক! আসহাবে কাহফের যুবকরা যদি ঈমানের জন্য সকল কিছু পরিত্যাগ করতে পারে তাহলে আজকের যুবকরা কেন পারবে না? তারা যদি ঈমানের জন্য দুনিয়ার চাকচিক্য ও অশোভন সৌন্দর্য ছেড়ে দিতে পারে আজকের যুবকরা কেন তা পারবে না? আমাদের অন্তরে যে ঈমান রয়েছে আসহাবে কাহফের যুবকদের অন্তরেও একই ঈমান ছিল। আমরা যে এক আল্লাহর প্রতি ঈমান এনেছি তারাও সে এক আল্লাহর প্রতি ঈমান এনেছিল। তাদের ঈমান যদি তাদের অন্যায় ও অপকর্ম থেকে বিরত রাখতে পারে তাহলে আমাদের ঈমান কেন আমাদের অন্যায় ও অপকর্ম থেকে বিরত রাখতে পারে না? আসহাবে কাহফের যুবকরা যদি ঈমানের জন্য সকল আরাম-আয়েশ বিসর্জন দিতে পারে তাহলে হে যুবক! তুমি কেন পারবে না? শিক্ষা গ্রহণ করো তাদের থেকে।

দেখো কেমন ছিল তাদের ঈমান। নিজেদের ঈমানকে তাদের ঈমানের মতো বানাও। তাহলে দুনিয়া ও আখেরাতে অর্জন করবে অসামান্য মর্যাদা। ঈমান গ্রহণের পূর্বে আসহাবে কাহফের যুবকদের ছিল না কোনো মর্যাদা। আল্লাহ তায়ালার নিকট তাদের জন্য ছিল না কোনো প্রকার সম্মান। কিন্তু ঈমান তাদের নিয়ে গেছে সম্মান ও মর্যাদার সুউচ্চ চূড়ায়। হে যুবক! তোমার ঈমানকেও বানাও তাদের মতো। তাহলে রবের নিকট পাবে তুমিও মর্যাদার সুউচ্চ আসন। আল্লাহ সুবহানাহু তায়ালা ইরশাদ করেন,

إن هذه أمتكم أمة واحدة وأنا ربكم فاعبدون

এই হলো তোমাদের ধর্ম, এক ধর্ম; আর আমি হলাম তোমাদের প্রভু, অতএব তোমরা আমার ইবাদত করো। (৪১ সুরা আম্বিয়া: ১২)

আল্লাহ তায়ালাকে সবচেয়ে বিশ্বাস করে তরুণরা। যুবকদের অন্তর ঈমান ও ইয়াকিনের জন্য অধিক উপযুক্ত। তারা সত্যকে দ্রুত চিনতে পারে এবং তাকে শক্তভাবে আঁকড়ে ধরে। তারা হেদায়েতের অটুট থাকে। ইতিহাসের দিকে তাকিয়ে দেখো, আল্লাহ ও তার রাসুল সাল্লাল্লাহু আলাইহি ওয়াসাল্লামের ডাকে যারা সাড়া দিয়েছে তাদের অধিকাংশ ছিল যুবক ও তরুণ। রাসুল সাল্লাল্লাহু আলাইহি ওয়াসাল্লামের যারা ওহির লেখক ছিলেন তারা ছিলেন যুবক। যারা রাসুল সাল্লাল্লাহু আলাইহি ওয়াসাল্লাম থেকে অধিক হাদিস মুখস্থ করেছেন তারা ছিলেন যুবক। রাসুল সাল্লাল্লাহু আলাইহি ওয়াল্লাম যাদের বিভিন্ন রাষ্ট্রে দূত হিসেবে প্রেরণ করেছেন তারা ছিলেন যুবক। রাসুল সাল্লাল্লাহু আলাইহি ওয়াসাল্লামের যারা কবি ছিলেন তারা ছিলেন যুবক। রাসুল সাল্লাল্লাহু আলাইহি ওয়াসাল্লামের ডানে ও বামে যারা যুদ্ধ করেছেন তারা ছিলেন যুবক। যুবকদের হাতেই রচিত হয়েছে ইসলামের ইতিহাস। রণাঙ্গনে তারাই উড্ডীন করেছে ইসলামের ঝান্ডা। আল্লাহর জমিনে আল্লাহর দ্বীনকে প্রতিষ্ঠা করেছে ইসলামের যুব ও তরুণ প্রজন্ম। তারাই উম্মাহর অতন্ত্র প্রহরী। ইসলামের শক্তিশালী সৈনিক।

আজকের মুসলিম যুব ও তরুণ প্রজন্মের অবস্থার পরিবর্তন এবং তাদের করণীয় সম্পর্কে গুরুত্বপূর্ণ কয়েকটি বিষয়ে আলোকপাত করব। যুবকদের চিন্তা চেতনা ও মানস গঠনে যা বিশেষ ভূমিকা রাখবে, ইনশাআল্লাহ।

