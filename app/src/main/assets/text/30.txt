একবার আমি জরুরি কাজে কয়েক মাসের জন্য বিদেশ যাই। আমার সাথে ছিল আরো একজন। বয়সে যুবক। তারুণ্যের অপরিসীম উচ্ছ্বাস তার হৃদয়ে উপচে পড়ছে। আমি তাকে চিনি না এবং তার সম্পর্কে কিছুই জানি না। ইতিপূর্বে তার সঙ্গে কখনো আমার দেখা হয়নি। সেখানে আমাদের একসাথে থাকতে দেওয়া হলো। কাজ শেষ হওয়া পর্যন্ত আমাদের একসাথে থাকতে হবে। একসাথে ঘুম থেকে পানাহার সবকিছুই। সে এসেছে জেদ্দা থেকে, আমি দাহরান থেকে। প্রথমে তার সঙ্গে থাকতে আমি অনেকটা ইতস্তত বোধ করছিলাম। মনে হলো, সেও আমার সঙ্গে স্বাভাবিক হতে পারছে না। তাছাড়া আমরা দুজন ছিলাম দুই মেরুর মানুষ। আমাদের পারস্পরিক দৃষ্টিভঙ্গি ছিল ভিন্ন। আচার-স্বভাব কিছুতেই মিল ছিল না। আমি ভাবতে লাগলাম, কীভাবে এ ক-টি মাস কাটবে এখানে আমার। সেও তেমনটিই ভাবছিল। আমার কাছে মনে হচ্ছিল, হয়তো সে আমার দ্বারা প্রভাবিত হবে, অথবা আমি তার দ্বারা প্রভাবিত হবো। কিন্তু আমি জানি, সর্বদা সত্যই বিজয়ী হয়। সত্যের দ্বারা মিথ্যা প্রভাবিত হয়। সত্য সর্বদা সুদৃঢ় থাকে। এমনটি ভেবে আমি সান্ত্বনা অনুভব করলাম।

আমি সব সময় মসজিদে নামাজ পড়ে অভ্যন্ত। আজান হলে নিয়মিত মসজিদে চলে যাই। যতদিন সেখানে অবস্থান করব, মনস্থির করি মসজিদে গিয়ে জামাতের সাথে নামাজ পড়ব। আর মসজিদ ছিল নিকটেই। যদিও আমাদের হোটেলেই নামাজের ব্যবস্থা রয়েছে। আমি দেখেছি, প্রায় সকল হোটেল এবং অফিসেই এখন নামাজের ব্যবস্থা রয়েছে। তারা পারতপক্ষে মসজিদে যায় না। নিজেদের কর্মস্থলেই নামাজ আদায় করে নেয়। বিষয়টি আমার নিকট অত্যন্ত দুঃখজনক বলে মনে হলো। মসজিদে নামাজ আদায়ের বিশেষ ফজিলত রয়েছে। ওই কদমের চেয়ে উত্তম আর কোন কদম কী হতে পারে, যা মসজিদে গমনের জন্য হয়ে থাকে !? প্রতিটি কদমের জন্য আল্লাহ সুবহানাহু তায়ালা বান্দাকে একটি নেকি দান করেন এবং একটি গোনাহ মোচন করেন। পায়ে হেঁটে যদি মসজিদেই যেতে না পারে মানুষ তাহলে সে পায়ের মূল্যই-বা কী? যে পা আল্লাহর ঘর মসজিদে গমনের জন্য ব্যবহৃত হয় না সে পায়ের আর কা মূল্য রয়েছে?

নামাজের সময় ঘনিয়ে এলো। এখানে আসার পর এটি ছিল আমাদের প্রথম নামাজ। আমি আমার সঙ্গের লোকটিকে বললাম, চলো, আমরা মসজিদে যাই এবং জামাতের সাথে নামাজ আদায় করি। সে আমার কথা শোনে আশ্চর্যবোধ করল এবং বলল, এখানেই তো নামাজের ব্যবস্থা রয়েছে। আমরা সকলে হোটেলেই নামাজ পড়ব। আমি বললাম, না, আমি মসজিদে নামাজ পড়ব। আর মসজিদ তো নিকটেই। একশ কিংবা দুইশ মিটারের বেশি হবে। না। এতটুকুন পথ পায়ে হেঁটে যেতে সমস্যা হবে না। কেয়ামতের দিন তুমি এর মূল্য দেখতে পারবে আমলের পাল্লায়। প্রতিটি পদক্ষেপে একটি করে মর্যাদা বৃদ্ধি পাবে এবং একটি করে গোনাহ মোচন হবে। কল্যাণের দিকে প্রতিটি পদক্ষেপের মূল্য আল্লাহ তায়ালা বান্দাকে দেবেন। ইরশাদ করেন,

فاستجاب لهم ربهم أني لا أضيع عمل عامل منكم من
ذكر أو أنثى بغضكم من بعض

‘অতঃপর তাদের প্রভু তাদের দোয়া কবুল করে বলেন, তোমাদের কারো কাজ আমি নষ্ট করি না, সে পুরুষ হোক অথবা নারী। তোমরা একে অপরের অংশ।
(সুরা আলে ইমরান: ১৯৫)

সুবহানাল্লাহ! এরপর লোকটি আমার সাথে মসজিদে যেতে লাগল। প্রতি ওয়াক্ত নামাজ আমার সাথে মসজিদে গিয়ে জামাতের সাথে আদায় করতে লাগল। এমনকি ফজরের নামাজও। আমি আশ্চর্য হলাম এবং আল্লাহর শুকরিয়া আদায় করলাম। আমার ধারণাই সত্য হলো, হক কখনো মিথ্যার দ্বারা প্রভাবিত হয় না, বরং হকের দ্বারা সকলে প্রভাবিত হয়। লোকটি ধীরে ধীরে পরিবর্তন হতে থাকে। যার জন্য একদা ফজরের সময় ঘুম থেকে জাগ্রত হওয়া ছিল অত্যন্ত কঠিন, এখন তা হয়ে গেল খুবই সহজ। কখনো দেখি, আমার পূর্বে সে ঘুম থেকে জাগ্রত হয়ে আমার অপেক্ষা করছে। এক নতুন জীবনে পদার্পণ করেছে সে। তার জীবনে উদিত হয়েছে এক নতুন ভোর। সত্যিই, পরিবর্তন হলো নিজের কাছে। যে নিজেকে পরিবর্তন করতে চায়, আল্লাহ তাকে পরিবর্তন করেন। উপযুক্ত পরিবেশ ও সুযোগ তৈরি করে দেন। যে আমল করতে চায় আল্লাহ সুবহানাহু তায়ালা তার জন্য আমলকে সহজ করে দেন। সবকিছু তার অনুকূল করে দেন।

লোকটি নিয়মিত আমার সাথে মসজিদে যেতে লাগল। তার মনোজগৎ সম্পূর্ণ পাল্টে গেল। হে আল্লাহর বান্দা! মসজিদই প্রকৃত হেদায়েতের উৎস। যে হেদায়েতের সাথে মসজিদ সম্পৃক্ত সেটিই প্রকৃত হেদায়েত। যে হেদায়েত মসজিদের সাথে অন্তরকে সম্পৃক্ত করে সে হেদায়েত আল্লাহর পক্ষ থেকে। পক্ষান্তরে যা মসজিদ থেকে দূরে সরিয়ে দেয় তা কখনো প্রকৃত হেদায়েত নয়। তা মিথ্যা। তা সত্যের নামে প্রতারণা। তার ওপর আল্লাহ সুবহানাহু তায়ালার লানত ও অভিশাপ। তখন সময়টি ছিল রমজান পরবর্তী শাওয়াল মাস। যে মাসে রাসুল সাল্লাল্লাহু

আলাইহি ওয়াসাল্লাম নিয়মিত ছয়টি রোজা পালন করতেন। যার ব্যাপারে

হাদিসে বর্ণিত হয়েছে প্রভূত ফজিলত। রাসুল সাল্লাল্লাহু আলাইহি ওয়াসাল্লাম ইরশাদ করেছেন,

من صام رمضان ثم أتبعه ستا من شوال كان كصيام الدهر

‘যে ব্যক্তি রমজানের রোজা এবং পরবর্তী শাওয়াল মাসের ছয়টি রোজা রেখেছে সে যেন পূর্ণ বছর রোজা রেখেছে।(সহিহ মুসলিম: ১১৬৪)

এ ছয়টি রোজা অনেকের নিকট কঠিন মনে হয়। যেহেতু মাত্রই পূর্ণ এক মাস রমজানের রোজা রেখেছে তাই নতুন করে আরো ছয়টি রোজা তাদের জন্য অত্যন্ত কষ্টসাধ্য মনে হয়। কিন্তু এর রয়েছে অনেক ফজিলত। রাসুল সাল্লাল্লাহু আলাইহি ওয়াসাল্লাম নিয়মিত শাওয়ালের ছয় রোজা রাখতেন। এবং এটি ছিল তার নিকট অত্যন্ত প্রিয় আমল।

আমি আমার সঙ্গের যুবকটিকে বললাম, যেন সেও আমার সাথে শাওয়ালের রোজা রাখে। আমার কথায় যুবকটি ভারি আশ্চর্যবোধ করল এবং বলল, আপনি আমাকে হোটেল থেকে মসজিদে নিয়েছেন, ফজরের সালাতে উঠতে বাধ্য করেছেন আর এখন বলছেন নফল রোজা রাখতে? আমি তাকে বললাম, তুমি কি রমজানের সবগুলো রোজা রেখেছ? সে বলল, হ্যাঁ।

আমি বললাম, তাহলে এখন শাওয়ালের ছয়টি রোজা রাখতে ভয় করছ কেন? কোন জিনিস তোমাকে এ ফজিলত লাভ করা থেকে বিরত রাখছে? যে ব্যক্তি শাওয়ালের ছয় রোজার ফজিলত সম্পর্কে জানে তার জন্য উচিত নয় এর থেকে বঞ্চিত হওয়া।

সুবহানাল্লাহ! আমার সামান্য কথায় তার হৃদয়ে পরিবর্তন এলো। পরদিন থেকে সে আমার সাথে রোজা রাখতে আরম্ভ করল। কল্পনা করুন আমার সঙ্গী সে যুবকের অবস্থা । সে প্রতিদিন ফজরের পূর্বে ঘুম থেকে জাগ্রত হচ্ছে, রোজার প্রস্তুতির জন্য সাহরি খাচ্ছে। সাহরি শেষে কুরআন তিলাওয়াতের চেষ্টা করছে। কিছুক্ষণ বাদে মসজিদ থেকে ফজরের আজান ভেসে আসছে। আজান শোনে নামাজের জন্য মসজিদের দিকে রওনা হচ্ছে। এভাবেই কাটতে লাগল তার দিনগুলো।

আমরা পাঁচটি রোজা পূর্ণ করলাম। আর মাত্র একটি রোজা বাকি রয়েছে। এমন সময় একটি জরুরি কাজে আমাদের জেদ্দায় যেতে হলো। আমি আমার সঙ্গী যুবককে বললাম, এখনো আমাদের আরো একটি রোজা অবশিষ্ট রয়েছে। ইনশাআল্লাহ, জেদ্দা থেকে ফিরে এসে বাকি রোজা রাখব। যথারীতি কাজ শেষ করে আমরা ফিরে আসি আমাদের হোটেলে। যুবকই আমাকে স্মরণ করিয়ে দিলো এবং বলল, হে শাইখ! আমাদের একটি রোজা এখানে অবশিষ্ট রয়েছে। আমি তার কথা শোনে দ্বিগুণ আনন্দিত হলাম। আল্লাহ সুবহানাহু তায়ালা ইরশাদ করেন,

إن الله لا يغير ما بقوم حتى يغيروا ما بأنفسهم

‘আল্লাহ ততক্ষণ পর্যন্ত কোনো জাতির অবস্থা পরিবর্তন করেন না, যতক্ষণ তারা নিজেরা নিজেদের অবস্থা পরিবর্তন না করে।(সুরা বাদঃ ১১)

আরো আশ্চর্য এই যে, কিছুদিন পর আমি তার হাতে একটি চিরুনি দেখতে পেলাম। তা দিয়ে সে তার থুতনির আঁচড় কাটছে। অথচ তার দাড়ি তখনো তেমন প্রকাশিত হয়নি, যাতে চিরুনি ব্যবহার করা যায়। আমি তাকে জিজ্ঞেস করলাম, কী ব্যাপার! তোমার হাতে চিরুনি কেন? সে আমাকে বিস্মিত করে বলল, আমার আশার চেয়েও তা ছিল অধিক কিছু। যুবকটি বলল, কিছুদিন পর আমার মুখমণ্ডলে দাড়ি উঠবে এবং আপনার দাড়ির মতোই সুন্দর এ বলে সে হাসতে লাগল। ওই সত্তার শপথ যিনি। মানুষকে অন্ধকার থেকে আলোর পথে বের করে আনেন! আমার হৃদয় আনন্দে ভরে উঠল। কায়মনোবাক্যে আমি আল্লাহর কৃতজ্ঞতা আদায় করলাম। আর ভাবতে লাগলাম, তার পরিবর্তনের কথা। কিছুদিন পূর্বেও যে ছিল উদাসীন আজ সে দ্বীনের ব্যাপারে কত সচেতন। নিজেকে প্রতিনিয়ত সে পরিবর্তন করছে। বস্তুত যে নিজেকে পরিবর্তন করতে চায়, আল্লাহ সুবহানাহু তায়ালা তাকে পরিবর্তন করার সুযোগ তৈরি করে দেন। তার অন্তরকে হেদায়েতের জন্য প্রশস্ত করে দেন। আনুগত্যকে করে দেন সহজ। অবাধ্যতা ও নাফরমানিকে বানিয়ে দেন কঠিন ও দুর্বোধ্য। মানুষ যখন আজ তার দ্বীনের ব্যাপারে অতি উদাসীন। আল্লাহর অবাধ্যতা ও নাফরমানির মাঝে অতিবাহিত করছে দিনরাত। তখন আমার সঙ্গীটি প্রতিনিয়ত দ্বীনের নতুন নতুন বিষয় শিখছে।

একদিন সে আমাকে জিজ্ঞেস করল, রুকুতে গিয়ে কী দোয়া করবে? সিজদায় কী বলে প্রার্থনা করবে আল্লাহর নিকট? আমি তাকে দারুণ আগ্রহের সাথে সবকিছু শিখিয়ে দিতে থাকি। আমাদের দিন যত যেতে লাগল, ততই সে দ্বীনের বিভিন্ন বিষয় শিখতে লাগল। অন্যরা নামাজের পর চলে যায়। কিন্তু আমার সঙ্গী যুবকটি জায়নামাজে বসে থাকে। হিসনুল মুসলিম নামক দোয়ার একটি বই খুলে যেখানে সকাল-সন্ধ্যার বিভিন্ন দোয়া ও জিকির বর্ণিত রয়েছে। বইটি খুলে সে প্রতি নামাজের পর সে-সমস্ত দোয়া পড়তে থাকে। একনিষ্ঠ হয়ে আল্লাহর জিকির করে। দীর্ঘ মুনাজাত করে। চোখের অশ্রুতে কখনো তার বুক ভেসে যায়। দূর থেকে আমি এ আনন্দদায়ক দৃশ্য দেখে আল্লাহকে স্মরণ করি। তার শুকরিয়া জ্ঞাপন করি। আল্লাহ তায়ালা ইরশাদ করেন,

فاذكروني أذكركم 

‘তোমরা আমাকে স্মরণ করো, আমি তোমাদেরকে স্মরণ করব।(সুরা বাকারা: ১৫২)

ألا بذكر الله تطمئن القلوب

‘জেনে রেখো! আল্লাহর জিকির দ্বারা অন্তরসমূহ প্রশান্তি লাভ করে।(সূরা রাদ: ২৮ ৭৩)

আমার সঙ্গী সে যুবক এক নতুন জীবন শুরু করল। পূর্বের জীবনের সাথে যার কোনো সাদৃশ্য নেই। আগে সে ফজরের সময় থাকত ঘুমে বিভোর, এখন মুয়াজ্জিনের আজান শোনামাত্র তার ঘুম ভেঙে যায়। বিছানা ছেড়ে মসজিদের দিকে ছুটতে থাকে। আগে তার মুখে ছিল না দাড়ি, এখন সুন্দর দাড়িতে তার মুখমণ্ডল উজ্জ্বল ও আলোকিত। আগে তার হৃদয় ছিল অন্ধকারাচ্ছন্ন, এখন তার হৃদয়ে আল্লাহর হেদায়েতের নূরে পরিপূর্ণ।

একদিন সে আমাকে বলল, একদিন আমি ছিলাম মৃত, এখন আল্লাহ তায়ালা আমাকে নতুন জীবন দান করেছেন। আমার জীবনের তখন কোনো মূল্য ছিল না। ছিলাম চতুষ্পদ জন্তুর মতো। বরং তার চেয়েও নিকৃষ্ট। সূর্যোদয়ের ঢের পর ঘুম থেকে উঠে কাজে যেতাম, ফিরতাম দুপুর দুইটায়। আমার জীবনে ছিল না আল্লাহর আনুগত্য। নামাজ পড়তাম না। রোজা রাখতাম না। গোনাহ ও পাপাচারে লিপ্ত ছিলাম। চোখের হেফাজত করতাম না। কান দিয়ে গান শুনতাম। সকল প্রকার নাফরমানি ও অবাধ্যতায় ভরপুর ছিল আমার জীবন। সে জীবনের কোনো মূল্যই ছিল না। প্রবৃত্তির অনুসরণ করতাম। মনে যা চাইত তাই করতাম তখন।' আল্লাহ সুবহানাহু তায়ালা ইরশাদ করেন,

أرأيت من اتخذ إلهه هواه أفأنت تكون عليه وكيلا أم تحسب أن أكثرهم يسمعون أو يعقلون : إن هم إلا كالأنعام بل هم أضل سبيلا

‘তুমি কি দেখেছ তাকে যে তার উপাস্য বানিয়েছে নিজের প্রবৃত্তিকে? তবুও কি তুমি তার জিম্মাদার হবে? নাকি তুমি মনে করো, তাদরে অধিকাংশ শোনে কিংবা বোঝে? তারা আসলে পশুদের মতোই, বরং তার চেয়েও অধিক পথভ্রষ্ট।(সুরা ফুরকান: ৪৩-৪৪)
সে বলতে লাগল, কিন্তু এখানে আপনি আমার সঙ্গী হলেন। আপনি আমাকে। মসজিদে নিয়ে গেলেন। সেখানে আমি কাতারবদ্ধ হয়ে জামাতের সাথে নামাজ পড়তে শুরু করি। আমি গানবাদ্য শুনতাম, কিন্তু আপনি আমার গানকে কুরআন দ্বারা পরিবর্তন করে দিলেন। প্রতিনিয়ত আপনি আমাকে দ্বীনের নতুন নতুন বিষয় শিক্ষা দিতে লাগলেন। আমার হৃদয়ে ঈমান শক্ত। হতে লাগল। আল্লাহ আমাকে হেদায়েতের আলো দ্বারা সিক্ত করলেন। আপনার সঙ্গ আমাকে নতুন জীবন দান করেছে।'

বস্তুত হেদায়েত ব্যতীত মানুষ মৃত ব্যাক্তর তুল্য। যার অন্তরে হেদায়েত নেই। তার কোনো মূল্য নেই। মৃত ব্যক্তির এতই মূল্যহীন। মৃত ও জীবিত কখনো বরাবর নয়। যার অন্তরে ঈমান নেই সে তো অন্ধ। অন্ধ ও চক্ষুষ্মান কখনো সমান নয়। যার অন্তরে হেদায়েত নেই সে অন্ধকার। অন্ধকার ও আলো কখনো সমান নয়। আল্লাহ সুবহানাহু তায়ালা ইরশাদ করেন,

أومن كان ميتا فأحييناه وجعلنا له نورا يمشي به في النّاس
كمن مثله في الظلمات ليس بخارج منها

'যে ব্যক্তি মৃত ছিল, আমি তাকে জীবিত করেছি এবং একটি আলো দান করেছি যার সাহায্যে সে মানুষের মধ্যে চলতে পারে, সে কি ওই ব্যক্তির মতো হতে পারে, যে অন্ধকারের মধ্যে আছে এবং সেখান থেকে বের হচ্ছে না?(সুরা আনআম: ১২২)

হে আমার প্রিয় যুবক ভাইয়েরা! আল্লাহ তায়ালা প্রত্যেককে আকল তথা জ্ঞান দান করেছেন। এটি আল্লাহ তায়ালার একটি অতি বড় নেয়ামত। এ জ্ঞান তিনি কেবল মানুষকেই দান করেছেন। যেন মানুষ চিনতে পারে কোনটি সত্য এবং কোনটি মিথ্যা। যেন মানুষ জানতে পারে, কোনটি তার জন্য কল্যাণকর এবং কোনটি তার জন্য ক্ষতিকর। তাই আমাদের উচিত, আল্লাহ তায়ালা আমাদের যে জ্ঞান দান করেছেন তা প্রয়োগ করে নিজেদের অবস্থা যাচাই করা। আমি যা কিছু করছি তা কি কল্যাণকর নাকি অকল্যাণকর? তা আমার উপকারে আসবে নাকি ক্ষতি করবে? হে আমার প্রিয় যুবক ভাইয়েরা! নিজেদের জিজ্ঞেস করো, তুমি কী করছ, আর কী করা উচিত ছিল। জেনে রেখো! যে নিজেকে পরিবর্তন করতে চায়, আল্লাহ তায়ালা তাকে পরিবর্তন করেন। আর যে নিজেকে পরিবর্তন করতে চায় না, তাকে তার আপন অবস্থার ওপর রেখে দেন। তাই হে যুবক! নিজেকে। পরিবর্তন করো। ফিরে এসো রবের দিকে। ফিরে এসো প্রকৃত কল্যাণের পথে। নাফরমানিকে আনুগত্যে রূপান্তরিত করো। গোনাহকে আমলে পরিণত করো। তুমি আল্লাহর হয়ে যাও। তাহলে দেখবে, আল্লাহ তোমার হয়ে গেছেন।

