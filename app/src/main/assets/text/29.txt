যুবকদের সংশোধন ও আত্মশুদ্ধির জন্য সর্বাধিক প্রয়োজনীয় হলো সৎ, নেককার ও আল্লাহওয়ালা লোকদের সংস্পর্শ। আল্লাহ সুবহানাহু তায়ালার প্রিয় বান্দাদের সান্নিধ্যের সৌরভে স্নিগ্ধ হওয়া। তাদের সুবাসে সুবাসিত হওয়া। সেই সাথে খারাপ ও মন্দ লোকদের সংস্পর্শ থেকে দূরে থাকা। আল্লাহর নেককার বান্দাদের সংস্পর্শে যুবকদের অন্তর আলোকিত হবে। তারা ফিরে আসবে অবাধ্যতা ও নাফরমানি থেকে। যুব প্রজন্মের ইসলাহ ও সংশোধনের জন্য প্রথম করণীয় হলো, সৎ ও নেককার লোকদের সংস্পর্শে আসা এবং মন্দ লোকদের সংস্পর্শ থেকে বিরত থাকা। আল্লাহ তায়ালা ইরশাদ করেন,

ويوم يعض الظالم على يديه يقول يا ليتني التحدث مع الرسول سبيلا يا ويلتى ليتني لم أتخذ فلانا خليلا لقد أضلني عن الذكر بعد إذ جاءني * وكان الشيطان للإنسان خذولا

‘যেদিন অন্যায়কারী নিজের দুই হাত কামড়াবে আর বলবে, হায়! আমি যদি রাসুলের সাথে একটি পথ গ্রহণ করতাম। হায়! আমার দুর্ভোগ, আমি যদি অমুককে আমার বন্ধুরূপে গ্রহণ না করতাম। আমার কাছে উপদেশ আসার পর সে-ই তো আমাকে বিপথে নিয়েছিল। আর শয়তান সব সময় মানুষকে বিপদকালে ধোঁকা দিয়ে থাকে। (সুরা ফুরকান: ২৭-২৯)

যৌবনকাল হলো মানুষের সবচেয়ে ঝুঁকিপূর্ণ সময়। এ সময় মানুষ প্রবৃত্তির অনুসরণ করে থাকে। যা খুশি তাই করতে ইচ্ছে করে। হিতাহিত জ্ঞান থাকে না তখন। ভালো-মন্দের যাচাই করার সময় হয় না। শক্তি থাকে। দ্বিগুণ। সাহস থাকে প্রচণ্ড। শরীরের রক্ত থাকে গরম। কোনো শাক্তহ তাকে। ফেরাতে পারে না। অদম্য ইচ্ছের সামনে সবকিছু ভেসে যায় বানের স্রোতের মত। আল্লাহর রাসুল সাল্লাল্লাহু আলাইহি ওয়াসাল্লাম তাই যৌবনকাল সম্পর্কে অধিক সতর্ক করেছেন। যৌবনকালের ইবাদত আল্লাহ সুবহানাহু তায়ালার নিকট অতি মূল্যবান। আল্লাহর রাসুল সাল্লাল্লাহু আলাইহি ওয়াসাল্লাম এক হাদিসে ইরশাদ করেছেন, সাত প্রকার ব্যক্তিকে আল্লাহ তায়ালা কেয়ামতের দিন আরশের ছায়ার নিচে আশ্রয় দেবেন। তন্মধ্যে এক প্রকার হলো, ঐ যুবক, যে তার যৌবনকাল আল্লাহর আনুগত্য ও ইবাদতে কাটিয়েছে। পক্ষান্তরে যৌবনকালে মানুষ অধিক অবাধ্যতা নাফরমানি করে থাকে। এ সময় প্রবৃত্তির অনুসরণ তাকে তাড়িত করে। হৃদয় মন অনেক কিছুই করতে চায়। ভালো ও মন্দের পার্থক্য করার জ্ঞান থাকে না। তাই যৌবনকালে অবাধ্যতা ও নাফরমানি থেকে বিরত থাকতে রাসুল সাল্লাল্লাহু আলাইহি ওয়াসাল্লাম অত্যধিক গুরুত্ব প্রদান করেছেন। কেয়ামতের দিন আল্লাহ সুবহানাহু তায়ালা বান্দার সমগ্র জীবনের হিসাব গ্রহণ তো করবেন-ই। বিশেষভাবে যৌবনকালের হিসাব গ্রহণ করবেন।

