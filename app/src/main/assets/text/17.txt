মৃত ব্যক্তিদের গোসল দেন এমন এক ব্যক্তি একটি করুণ কাহিনি বর্ণন করেছেন। তিনি বলেন। এক যুবক। দেখতে ছিল ভারি সুদর্শন। দেহ গঠে ছিল পরিপূর্ণ ও দারুণ সৌন্দর্যমণ্ডিত। একদিন আকস্মিক সে মৃত্যুবরণ করে। না তার কোনো অসুস্থতা বা অন্য কোনো কারণ ছিল না। তাকে গোসল দেওয়ার জন্য যথারীতি আমাকে ডাকা হলো। আমি যখন গোসল দেওয়ার জন্য তার মুখমণ্ডল খুলেছি, দেখি তার সুন্দর চেহারা খুবই ভয়ংকর ও কুৎসিত আকৃতি ধারণ করেছে। আমি তার চেহারা দেখে ভয় পেয়ে যাই। অনেক মৃতকেই আমি গোসল দিয়েছি কিন্তু এমন কখনো দেখিনি। আল্লাহ তায়ালা সত্যই বলেছেন,

ولو ترى إذ يتوفى الذين كفروا الملائكة يضربون وجوههم وأدبارهم وذوقوا عذاب الحريق ذلك بما قدمت أيديكم وأنّ
الله ليس بظلام للعبيد

‘ফেরেশতারা যখন কাফেরদের জান কবজ করে তখন তুমি যদি দেখতে, তারা তাদের মুখে ও পাছায় আঘাত করে আর বলে, জ্বলন্ত আগুনের শান্তি আস্বাদন করো। এটি তোমাদের কৃতকর্মের ফল। আল্লাহ তার বান্দাদের প্রতি জুলুম করেন না। (সুরা আনফাল: ৫০-৫১)

অন্য আয়াতে আল্লাহ তাআলা বলেন,

وأن الله ليس بظلام للعبيد وما ظلمهم الله ولكن أنفسهم
يظلمون

আল্লাহ তাদের প্রতি জুলুম করেননি, বরং তারাই নিজেদের ওপর জুলুম করেছে'।  (আলে ইমরান: ১১৭)
লোকটি বলেন, এ দেখে আমি এতই আতঙ্কিত হয়ে পড়ি যে, দ্রুত গোসলখানা থেকে বেরিয়ে আসি। বাহিরে তখন যুবকের পিতা দাঁড়ানো ছিল। আমি যুবকের পিতাকে জিজ্ঞেস করলাম দুনিয়াতে তার কর্ম সম্পর্কে। তিনি আমাকে অবহিত করলেন, আমার ছেলে কখনো নামাজ পড়ত না। আল্লাহ বিধি-বিধান পালনের প্রতি ছিল পূর্ণ গাফেল ও উদাসীন।

হে যুবক! শোনো তোমাদের মতোই এক যুবকের পরিণতির কথা। মৃত্যুর পর কোন ভয়ংকর পরিণতি তাকে গ্রাস করেছে। দুনিয়াতেই তার আজাব শুরু হয়ে যায়। তার চেহারা বিকৃতি হয়ে যায়। লোকে তাকে দেখে ভয়ে ছিটকে পড়ে। এর কারণ তো আর কিছু নয়। এর কারণ হলো, যুবকটি ছিল গাফেল। আমলের প্রতি ছিল তার চরম উদাসীনতা। আল্লাহর আনুগত্য করত না। তাকে ভয় করত না। নামাজ পড়ত না। আল্লাহ তায়ালা পবিত্র কুরআনে ইরশাদ করেন,

ألم يأن للذين آمنوا أن تخشع قلوبهم لذكر الله وما نزل من الحق ولا يكونوا كالذين أوتوا الكتاب من قبل فطال عليهم الأمد فقست قلوبهم وكثير منهم فاسقون اعلموا أن الله يحيي الأرض بعد موتها قد بينا لكم الآيات لعلكم تعقلون

'আল্লাহর স্মরণ ও তার অবতীর্ণ সত্যের কল্যাণে মুমিনদের জন্য কি সময় হয়নি যে, তাদের অন্তর বিনম্র হবে এবং তারা তাদের মতো হবে না যাদের ইতিপূর্বে কিতাব দেওয়া হয়েছিল? অতঃপর বহুকাল অতিক্রান্ত হওয়ায় তাদের অন্তর শক্ত হয়ে গিয়েছে। তাদের অনেকেই অবাধ্য। জেনে রেখো! আল্লাহ জমিনকে মৃত্যুর পর জীবিত করেন। আমি তোমাদের জন্য নিদর্শনসমূহ বর্ণনা করেছি যাতে তোমরা বুঝতে পার। (সূরা হাদিদ: ১৬-১৭)

