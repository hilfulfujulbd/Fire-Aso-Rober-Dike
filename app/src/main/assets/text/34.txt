আজ একটি গুরুত্বপূর্ণ বিষয়ে মুসলিম যুবকদের দৃষ্টি আকর্ষণ করব। ইসলামের ইতিহাসের এক অজেয় ও কিংবদন্তি মহানায়কের গল্প বলব। যিনি ছিলেন সাহসিকতা ও বীরত্বে অনন্য। ছিলেন ইসলামের জন্য নিবেদিতপ্রাণ। ইসলামের জন্য সর্বস্ব বিলিয়ে দিয়েছেন যিনি এটি তার গল্প। মুসলিম উম্মাহর ইতিহাসে সে গল্পের পুনরাবৃত্তি আজ অত্যন্ত প্রয়োজন হয়ে দেখা দিয়েছে। মুসলিম উম্মাহর আজ এমন সাহসী তরুণের প্রয়োজন, যারা ইসলামের গতিধারা পাল্টে দেবে। যারা প্রতিহত করবে ইসলামের ওপর আপতিত আক্রমণ। যারা ইসলাম ও মুসলিম উম্মাহর শত্রুদের মোকাবেলা করবে শক্তহাতে। শুধু কথা নয় কাজেও যারা হবে উম্মাহর অতন্দ্র প্রহরী। আজ কথার ফুলঝুরি ফোটানোর মতো বহু ব্যক্তি আছে কিন্তু কর্মের ময়দানে তারা শূন্য। উম্মাহর প্রয়োজনের সময় তাদের খুঁজে পাওয়া যায় না।
আল্লাহ তায়ালার ঘোষণার বাস্তবায়ন প্রয়োজন। তিনি বলেছেন,

رجال صدقوا ما عاهدوا الله عليه

'কতক লোক যারা আল্লাহকে দেওয়া প্রতিশ্রুতি পূর্ণ,
করেছে। (সূরা আহযাব: ২৩)

মুসলিম উম্মাহর আজ এমন কতিপয় ব্যক্তির প্রয়োজন যারা ইসলামকে তার পুরনো গতিপথে ফিরিয়ে দেবে। ফিরিয়ে আনবে ইসলাম ও মুসলিম উম্মাহর হারানো গৌরব। যারা ইসলামকে তার প্রকৃত লক্ষ্যে পৌঁছাতে নিজেদের জান-মাল কুরবান করবে। আল্লাহর জমিনে আল্লাহর দ্বীন প্রতিষ্ঠায় উৎসর্গ করবে দেহের প্রতি ফোটা রক্ত। আজ প্রয়োজন তাদের যারা উষ্ণ রক্ত প্রবাহিত করতে মোটেও ভয় করবে না। জালিমের রক্তচক্ষুকে উপেক্ষা করে যারা কালিমার ঝান্ডা হাতে এগিয়ে যাবে সম্মুখপানে। যাদের হৃদয়ে থাকবে একমাত্র আল্লাহ তায়ালার আনুগত্যের প্রতি স্পৃহা। পার্থিব কোনো লালসা যাদের হঠাতে পারবে না। তাদের প্রতিটি নিঃশ্বাস প্রতিটি পদক্ষেপ, প্রতিটি কাজ হবে একমাত্র আল্লাহ তায়ালার জন্য। আর তাদেরই হাতে রচিত হবে ইসলামের নয়া ইতিহাস। আল্লাহর কসম! আজ তো উম্মাহর এমন কতিপয় ব্যক্তির প্রয়োজন। উম্মাহর ভাগ্যাকাশে যেদিন উদিত হবে তাদের মতো কতিপয় নক্ষত্র সেদিন প্রকৃতপক্ষে মুসলিম জাতি ঘুরে দাঁড়াবে। লাঞ্ছনা ও অপমানের শিকল ভেঙে তারা বেরিয়ে আসবে সম্মান ও বিজয়ের রণাঙ্গনে।

এ উম্মতকে আল্লাহ তায়ালা সকল উম্মতের ওপর শ্রেষ্ঠত্ব দিয়েছেন। পূর্ববর্তী সকল জাতির চেয়ে সম্মান ও মর্যাদায় অগ্রগামী করেছেন। কারণ এ উম্মতের নবী হলেন সর্বশ্রেষ্ঠ নবী। এ উম্মতকে আল্লাহ তায়ালা এক কল্যাণকর জাতি হিসেবে নির্ধারণ করেছেন। মানুষের কল্যাণে আল্লাহ সুবহানাহু তায়ালা তাদের নির্বাচিত করেছেন। তারা হলো মধ্যপন্থি উম্মাহ। পূর্বে অতিবাহিত সকল উম্মতের মধ্য থেকে এ উম্মতকে নির্বাচন করেছেন। এ উম্মতের রয়েছে প্রভূত ফজিলত, যা পূর্বেকার উম্মতদের আল্লাহ সুবহানাহু তায়ালা দেননি। রাসুল সাল্লাল্লাহু আলাইহি ওয়াসাল্লাম ইরশাদ করেন,

من أمتي سبعون ألفاً يدخلون الجنة بغير حساب،
وجوههم كالقمر ليلة البدر

‘আমার সত্তর হাজার উম্মত বিনা হিসাবে জান্নাতে প্রবেশ করবে। তাদের চেহারা হবে পূর্ণিমার চাঁদের মতো উজ্জ্বল। (তাবারানি)

নিশ্চয় এটি উম্মতে মুহাম্মদির একটি অন্যতম বৈশিষ্ট্য। উম্মতের মুহাম্মদির প্রতি মহান আল্লাহ সুবহানাহু তায়ালার বিশেষ অনুগ্রহ ও অশেষ কৃপা। অন্যান্য উম্মতের ওপর উম্মতে মুহাম্মদিকে বিশেষ শ্রেষ্ঠত্ব প্রদান করেছেন নিছক এমনিতেই নয়। বরং এর পেছনে রয়েছে বহু কারণ। সেসব কারণের একটি হলো সাহসিকতা। আল্লাহ তায়ালা উম্মতে মুহাম্মদিকে অন্যান্য উম্মতের চেয়ে অধিকতর সাহসিকতা দান করেছেন। তাদের বক্ষে দিয়েছেন আল্লাহর দ্বীনের জন্য অপরিসীম স্পৃহা ও বীরত্ব। এলায়ে কালিমাতুল্লাহ তথা আল্লাহর জমিনে আল্লাহর দ্বীনকে প্রতিষ্ঠা করার জন্য তারা জীবনবাজি রাখতে কুণ্ঠাবোধ করে না। যা নিঃস্বার্থ এবং কেবলই আল্লাহর সন্তুষ্টি অর্জনের লক্ষ্যে। তাদের নিজেদের ব্যক্তিগত সাহসিকতা ও বীরত প্রদর্শন উদ্দেশ নয়। আর এ বৈশিষ্ট্য উম্মতে মুহাম্মদিকে অন্যান্য উম্মতের ওপর মর্যাদা ও সম্মানের ক্ষেত্রে শ্রেষ্ঠত্ব প্রদান করেছে।

