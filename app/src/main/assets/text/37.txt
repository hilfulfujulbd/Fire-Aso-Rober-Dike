হযরত খালিদ বিন ওয়ালিদ রা. এখন মুসলমান। আল্লাহর রাসুল সাল্লাল্লাহ আলাইহি ওয়াসাল্লামের একজন প্রিয় সাহাবি। ইসলামের নিবেদিত সৈনিক। মুসলিম বাহিনীর একজন সাহসী সদস্য। ইসলাম গ্রহণের পর মুসলমানের সাথে বহু যুদ্ধে তিনি অংশগ্রহণ করেন। প্রতিটি যুদ্ধে তিনি প্রদর্শন করেছেন সীমাহীন বীরত্ব। তার অসীম সাহসে কেঁপে উঠত রণাঙ্গন। শত্রুপক্ষ তার ভয়ে থাকত কম্পমান। প্রচণ্ড সাহসিকতায় তিনি শত্রুদের ভেতর ঢুকে পড়তেন। তার বীরত্বগাথা ইতিহাসে আলো করা। তেমনি একটি যুদ্ধ রোমানদের বিরুদ্ধে পরিচালিত যুদ্ধ।

রাসুল সাল্লাল্লাহু আলাইহি ওয়াসাল্লাম ইসলামের দাওয়াত দেওয়ার উদ্দেশ্যে পৃথিবীর সকল রাজা-বাদশাহদের নিকট ইসলামের দাওয়াতপত্র প্রেরণ করার সিদ্ধান্ত গ্রহণ করলেন। সিদ্ধান্ত অনুযায়ী রোম সম্রাটের নিকট দূতের মাধ্যমে একটি চিঠি প্রেরণ করলেন। চিঠি নিয়ে গেলেন হযরত হারেসা ইবনে উমায়ের রা.। কিন্তু পথিমধ্যে ঘটে গেল এক নৃশংস ঘটনা। পাপিষ্ঠ সুরাহ বিন আমর নবীজির পাঠানো দূত হযরত হারেসা ইবনে উমায়ের রা.-কে মৃতার প্রান্তরে নৃশংসভাবে হত্যা করে। সুরাহ বিন আমর ছিল রোম সম্রাটের নিযুক্ত গভর্নর। তৎকালীন সময়ে দূত হত্যা ছিল অত্যন্ত জঘন্য। দূত হত্যার সংবাদ শুনে রাসুল সাল্লাল্লাহু আলাইহি ওয়াসাল্লাম ভীষণ ক্ষিপ্ত হলেন। তখনই অঙ্গীকার দূত হত্যার প্রতিশোধ নেবেন।

রাসুল সাল্লাল্লাহু আলাইহি ওয়াসাল্লাম হযরত যায়েদ বিন হারেসা রা.-কে সেনাপতি করে তিন হাজার সৈন্যের একটি বাহিনী প্রেরণ করলেন রোমানদের বিরুদ্ধে। মাত্র তিন হাজার সৈন্য নিয়ে হযরত যায়েদ বিন হারেসা রা. রওনা হলেন রোমের অভিমুখে। মুসলমানদের আগমনের সংবাদ পৌঁছে গেল রোম সম্রাটের নিকট। খবর পেয়ে রোম সম্রাট মুসলমানদের বিরুদ্ধে একটি শক্তিশালী বাহিনী প্রস্তুত করে। এক লক্ষ বিশ হাজার সৈন্যের বিশাল সৈন্যবাহিনী তৈরি হলো।

মুসলমানদের তিন হাজার সৈন্যের মোকাবেলায় শক্তিশালী রোমানদের এক লক্ষ বিশ হাজার সৈন্য। বাহ্যত মুসলমানদের কাফেলাকে কিছুই মনে হয় না। এত বড় বাহিনীর সাথে সামান্য সৈন্য দিয়ে কুলিয়ে কীভাবে সম্ভব। কিন্তু মুসলমান কখনো সংখ্যা ও বাহ্যিক উপকরণের ভিত্তিতে আল্লাহর রাস্তায় জিহাদ করে না। মুসলমানদের সাহায্য তো আসে আসমান থেকে। আল্লাহ সুবহানাহু তায়ালা উপর থেকে তাদের জন্য সাহায্য প্রেরণ করেন। বাহ্যিক আসবাব উপকরণের সাথে মুসলমানদের বিজয়ের কোনো সম্পর্ক নেই।

আল্লাহ সুবহানাহু তায়ালা ইরশাদ করেন,

إن ينصركم الله فلا غالب لكم * وإن يخذلكم فمن ذا الذي ينصركم من بعده * وعلى الله فليتوكل
المؤمنون

'আল্লাহ যদি তোমাদের সাহায্য করেন তাহলে তোমাদের ওপর কেউ বিজয়ী হতে পারবে না। আর তিনি যদি তোমাদের পরিত্যাগ করেন তাহলে তিনি ছাড়া এমন কে আছে যে তোমাদের সাহায্য করতে পারে? তাই মুমিনগণ যেন আল্লাহর ওপর ভরসা করে।(সুরা আলে ইমরান:১৬০
আরেক আয়াতে আল্লাহ তাআলা বলেন,

قد كان لكم آية في فئتين التقتا ﷺ فئة ثقاتل في سبيل الله وأخرى كافرة يرونهم مثليهم رأي العين : والله يؤيد بنصره من يشاء * إن في ذلك لعبرة لأولي الأبصار

‘যুদ্ধক্ষেত্রে মিলিত হওয়া দুটো দলের মধ্যে তোমাদের জন্য অবশ্যই নিদর্শন ছিল। একটি দল আল্লাহর পথে যুদ্ধ করেছিল আর অন্যটি ছিল কাফেরদের দল; যারা ঈমানদারদের চোখের দেখায় দ্বিগুণ আর আল্লাহ যাকে চান স্বীয় সাহায্য দ্বারা শক্তিশালী করেন। নিশ্চয় ঐ ঘটনার মধ্যে দৃষ্টিসম্পন্নদের জন্য রয়েছে শিক্ষা। 
(সুরা আলে ইমরান: ১৩)

অন্য তাআলা বলেন,

كم من فئة قليلة عليت فئة كثيرة بإذن الله والله مع
الصابرين

আল্লাহর হুকুমে কত ছোট দল কত বড় দলকে পরাজিত
করেছে। আল্লাহ ধৈর্যশীলদের সাথে আছেন।
(সূরা বাকারা: ২৪৯)

অভিযানে প্রেরণ করার পূর্বে মুসলিম বাহিনীকে লক্ষ্য করে রাসুল সাল্লাল্লাহু আলাইহি ওয়াসাল্লাম বললেন, 'যুদ্ধে সেনাপতি যায়েদ যদি শহিদ হয়। তাহলে পরবর্তী সেনাপতি নিযুক্ত হবে জাফর ইবনে আবু তালেব। জাফর যদি শহিদ হয়, তাহলে পরবর্তী সেনাপতি হবে আবদুল্লাহ ইবনে রাওয়াহা। যদি আবদুল্লাহও শহিদ হয়ে যায় তাহলে মুসলমানদের ভেতর থেকে পছন্দনীয় ব্যক্তিকে সেনাপতি নির্বাচন করা হবে। আর কোনো যুদ্ধে রাসুল সাল্লাল্লাহু আলাইহি ওয়াসাল্লাম তিনজন সেনাপতি নিযুক্ত করেননি। আর যে তিনজনকে ধারাবাহিক সেনাপতি নিযুক্ত করেছেন তারা ছিলেন সাহাবায়ে কেরামের মধ্যে শ্রেষ্ঠ। তাদের বৈশিষ্ট্য ছিল, তারা দিনের আলোতে ঘোড়সওয়ার ও দক্ষ সমরনায়ক এবং রাতের আঁধারে সাধক, তাহাজ্জুদ ও জিকির-আজকারে মত্ত থাকতেন। স্বভাবতই রাসুল সাল্লাল্লাহু আলাইহি ওয়াসাল্লামের নিকট এ যুদ্ধের গুরুত্ব ছিল অত্যধিক। হযরত যায়েদ ইবনে হারেসার নেতৃত্বে মুসলিম বাহিনী ছুটে চলল। মুসলমানদের ততদিনে শক্তি ও সামর্থ্য যথেষ্ট বৃদ্ধি পেয়েছে। এখন আর পূর্বের মতো অত দুর্বল ও সহায় সম্বলহীন নয়। অস্ত্রের ঝনঝনানি আর ঘোড়ার ক্ষুরধ্বনিতে তারা বহুবার প্রকম্পিত করেছে আরবের মাটি। জর্দানের মাআন নামক স্থানে শিবির স্থাপন করেন মুসলিম সেনাপতি হযরত যায়েদ ইবনে হারেসা। রোমান বাহিনী মুসলমানদের অদূরেই যুদ্ধের তাবু স্থাপন করে।

কাফেরদের সৈন্যসংখ্যা দেখে মুসলিম বাহিনী ভাবনায় পড়ে গেল। তাদের কপালে দেখা দিলো নিদারুণ চিন্তার ভাঁজ। কিছুটা ভয়ও। এত বড় বাহিনীর মোকাবেলা করতে হবে ভাবতে পারেননি সেনাপতি যায়েদ ইবনে হারেসা। সৈন্যও তাদের অতি সামান্য। এমতাবস্থায় করণীয় কী হতে পারে এ নিয়ে ভাবতে থাকেন সাহাবায়ে কেরাম। পরস্পরে চলতে থাকে বিভিন্ন শলা পরামর্শ। কেউ বললেন, রোমানদের সৈন্যসংখ্যা জানিয়ে পত্র লেখা হোক রাসুল সাল্লাল্লাহু আলাইহি ওয়াসাল্লামের নিকট। রাসুল আমাদের যে পরামর্শ দেবেন আমরা সে অনুযায়ী কাজ করব। কেউ বললেন, আল্লাহর শপথ করে বলছি, আমরা সংখ্যাধিক্য এবং শক্তির ওপর ভরসা করে যুদ্ধ করি না। আমরা যুদ্ধ করি দ্বীনের জন্য। সুতরাং আমরা যে উদ্দেশ্যে বের হয়েছি, সে উদ্দ্যেশ্য বাস্তবায়িত করব। আল্লাহ আমাদের দুটি কল্যাণের কোনো একটি অবশ্যই দান করবেন। হয় বিজয়, নয় আল্লাহর পথে শাহাদত।

সর্বশেষ সেনাপতি হযরত যায়েদ বিন হারেসা রোমানদের সাথে যুদ্ধ পরিচালনার সিদ্ধান্ত গ্রহণ করলেন। মুসলিম বাহিনীকে উদ্দেশ্য করে তিনি সংক্ষিপ্ত বক্তব্য রাখেন। তাদের সংখ্যাধিক্য যেন আমাদের হৃদয়ে কোনো ভীতি সঞ্চার করতে না পারে। আমরা সংখ্যার ভিত্তিতে আল্লাহর রাস্তায় জিহাদ করি না। আমাদের সাহায্য প্রেরিত আল্লাহর পক্ষ থেকে।

মুতার প্রান্তরে মুখোমুখি হলো উভয় দল। শুরু হলো ভয়ানক লড়াই। রোমানদের লক্ষাধিক সৈন্যের দুর্ধর্ষ বাহিনীর সামনে অত্যন্ত সাহসিকতার সাথে লড়াই করছেন মাত্র তিন হাজার মুসলিম সৈন্য। অস্ত্র-শস্ত্রেও মুসলমানরা রোমানদের চেয়ে দুর্বল। কিন্তু মুতার প্রান্তরে সেদিন ঘটে গেল বিস্ময়কর এক উপাখ্যান। পৃথিবীর ইতিহাসে রচিত হলো এক নয়া দাস্তান। মুসলমানদের মাত্র তিন হাজার সৈন্য শক্তিশালী রোমানদের লক্ষ্য সৈন্যকে রীতিমতো নাকানি-চুবানি খাইয়ে দিচ্ছে। মুসলমানদের সাহসিকতা ও যুদ্ধের দক্ষতা দেখে রোমান সৈন্যরা বিস্ময়ে হতবাক। রোমানরা যেখানে ভেবেছে, সামান্য লড়াইয়ে উড়িয়ে দেবে মুসলমানদের, সেখানে তারা তৈরি করেছে দারুণ প্রতিদ্বন্দ্বিতা।

মুতার প্রান্তরে দুই পক্ষের মধ্যে চলছে তুমুল লড়াই। মুসলমানদের পতাকা সেনাপতি হযরত যায়েদ ইবনে হারেসার হাতে। এক হাতে পতাকা আর অপর হাতে তরবারি হাতে তিনি ঢুকে পড়েন শত্রুদের ভেতর। শাহাদতের ব্যাকুল হয়ে ওঠেন মুসলিম সেনাপতি হযরত যায়েদ। তার চোখের সামনে যেন বারবার ভেসে উঠছে প্ৰতিশ্ৰুত বেহেশত। জীবনের কথা ভুলে গেলেন তিনি।

মুতার প্রান্তরে হযরত যায়েদ বিন হারেসা যে অসীম বীরত্ব দেখিয়েছেন ইতিহাসে তার জুড়ি মেলা ভার। শত্রুকে আঘাত করে করে সম্মুখে এগিয়ে যাচ্ছেন। তার তরবারির আঘাতে একের পর এক ধরাশায়ী হতে থাকে। রোমান সৈন্য। তিনি যখন শত্রুদের গর্দানে তরবারি চালাচ্ছেন তখন এক শত্রু প্রচণ্ড শক্তিকে আঘাত করে। রক্তে ভেসে যায় মুসলিম সেনাপতির শরীর। অস্ফুট স্বরে কালিমা পড়তে পড়তে মৃত্যুর কোলে ঢলে পড়েন হযরত যায়েদ বিন হারেসা রা.। পান করেন শাহাদতের অমীয় সুধা। রাসুল সাল্লাল্লাহু আলাইহি ওয়াসাল্লামের কথা অনুযায়ী যুদ্ধের পতাকা হাতে তুলে নেন হযরত জাফর রা.। এক হাতে পতাকা, আরেক হাতে তরবারি নিয়ে তিনিও প্রাণপন লড়ে যাচ্ছেন রোমানদের বিরুদ্ধে লড়াই করতে করতে অবশেষে তিনিও শহিদ হয়ে গেলেন।

এবার পতাকা হাতে তুলে নেন হযরত আবদুল্লাহ ইবনে রাওয়াহা রা.। অবিশ্রান্ত যুদ্ধ করতে করতে তিনিও দুই সেনাপতির সাথে মিলিত হলেন। মুতার প্রান্তর ভেসে গেল হযরত আবদুল্লাহ ইবনে রাওয়াহার রক্তে।

রণাঙ্গনে মৃত্যু হয় যার, তার জীবন তো আসমানের। আত্মোৎসর্গের অপার্থিব ঝরনায় সিক্ত হলেন ইসলামের তিন সাহসী সেনাপতি। একে একে তিনজন সেনাপতি শাহাদতবরণ করলেন। মুসলমানরা এবার সেনাপতি নির্বাচন করলেন হযরত খালিদ বিন ওয়ালিদকে।

হযরত খালিদ বিন ওয়ালিদ ইতিহাসের এক রণবীরের নাম।মহাকালের মহানায়ক তিনি। তিনি রণাঙ্গনের স্বর্ণঈগল। অপরাজেয় সেনাপতি। সর্বকালের বীরশ্রেষ্ঠদের একজন হযরত খালিদ। ইতিহাস গর্ব করে আজও তার নাম উচ্চারণ করে। এ নাম উচ্চারণ করামাত্র মুমিনের হৃদয় ও রক্তে। দারুণ চাঞ্চল্য সৃষ্টি হয়। ফুলে ওঠে সাহসের প্রতিটি শিরা-উপশিরা। যুদ্ধের পতাকা হাতে নিলেন সেনাপতি হযরত খালিদ বিন ওয়ালিদ রা.। যুদ্ধের নতুন ছক আকঁলেন তিনি। সাহাবায়ে কেরামকে নিয়ে কঠিন। প্রতিরোধ গড়ে তুলেন রোমানদের বিরুদ্ধে। লক্ষ রোমান সেনার বিরুদ্ধে তিন হাজার মুজাহিদ নিয়ে ঝাঁপিয়ে পড়েন। ঘোড়ার পিঠে চড়ে বাতাসের মতো ক্ষিপ্রগতিতে তিনি এগিয়ে যান কাফেরদের সম্মুখে। সাহাবায়ে কেরাম ছুটছেন তার পেছনে পেছনে। মুসলমানরা যখন জীবনের মায়া ভুলে তলোয়ার উঁচু করে রোমান কাফেরদের ধাওয়া করল, তখন এক অলৌকিক ভয় রোমানদের হৃদয়কে কাঁপিয়ে তুলে। জীবন বাঁচাতে পেছনের দিকে ছুটতে থাকে তারা। রোমান সেনাপতি সৈন্যদের ডাকতে থাকে; কিন্তু সেদিকে বিন্দুমাত্র ভ্রুক্ষেপ নেই তাদের। প্রাণ বাঁচাতে তারা উর্ধ্বশ্বাসে পালাতে থাকে। সেনাপতি হযরত খালিদ বিন ওয়ালিদ রা. মুসলিম সৈন্যদের নিয়ে ঢুকে পড়েন রোমান বাহিনীর ভেতর। তীব্রভাবে মুসলমানরা তরবারি চালাতে থাকে। দিশেহারা হয়ে পড়ে শত্রুর দল। তখন বহু সৈন্য হতাহত হয়। রোমানদের রক্তে ভেসে যায় মুতার প্রাপ্তর।

আল্লাহ বিজয় দান করলেন মুসলমানদের মুতার প্রান্তরে রচিত হলো ইতিহাসের অমর বিজয়কাব্য। সেদিন পৃথিবী চিনল এক নতুন সেনাপতিকে। এক নতুন মহানায়ককে। তিনি হযরত খালিদ বিন ওয়ালিদ রা.। তার জীবনের একমাত্র স্বপ্ন ছিল, যেন জিহাদের ময়দানে শহিদি মৃত্যু হয় তার। কিন্তু এমন কোনো বীর বাহাদুরের জন্ম হয়নি যে হত্যা করবে হযরত খালিদ বিন ওয়ালিদ রা.-কে। রাসুল সাল্লাল্লাহু আলাইহি ওয়াসাল্লাম তার নাম দিয়েছিলেন সাইফুল্লাহ তথা আল্লাহর তরবারি। আল্লাহর তরবারি ভাঙতে পারেনি কেউ কোনোদিন।

